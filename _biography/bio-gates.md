## Σύντομη βιογραφία του Bill Gates

Ο Γουίλλιαμ Χένρυ είναι Αμερικανός επιχειρηματίας, φιλάνθρωπος, επενδυτής, προγραμματιστής υπολογιστών, και εφευρέτης. Το 1975, ο Γκέιτς και ο Πολ Άλεν συνίδρυσαν την εταιρεία Microsoft, η οποία εξελίχτηκε στην μεγαλύτερη εταιρεία λογισμικού για ηλεκτρονικούς υπολογιστές παγκοσμίως. Κατά τη διάρκεια της καριέρας του στην Microsoft, ο Γκέιτς έχει διατελέσει πρόεδρος, Διευθύνων Σύμβουλος και επικεφαλής αρχιτέκτονας λογισμικού. Μέχρι τον Μάιο του 2014 ήταν ο μεγαλύτερος φυσικός μέτοχος της εταιρείας. Ο Γκέιτς συνέγραψε και συμμετείχε στην συγγραφή αρκετών βιβλίων.

Αρχίζοντας από το 1987, ο Γκέιτς συμπεριλαμβάνεται στην λίστα του Forbes με τους πλουσιότερους ανθρώπους παγκοσμίως και ήταν ο πλουσιότερος συνεχόμενα 1995 έως το 2014 – με μόνη εξαίρεση κάποια χρόνια μετά την οικονομική κρίση της περιόδου 2007–08. Μεταξύ των ετών 2009 και 2014, η περιουσία του διπλασιάστηκε από US$40 δισ δολλάρια σε περισσότερα από US$82 δισ δολλάρια. Κατά τα έτη 2013 και 2014, η περιουσία αυξήθηκε κατά US$15 δισ δολλάρια.

Tου έχουν ασκηθεί κριτικές για τις επιχειρηματικές του τακτικές, οι οποίες έχουν θεωρηθεί αντι-ανταγωνιστικές, μια άποψη η οποία σε πολλές περιπτώσεις έχει εκδικαστεί στα δικαστήρια. Αργότερα κατά τη διάρκεια της καριέρας του ο Gates ανέλαβε μια σειρά από φιλανθρωπικές πρωτοβουλίες, προσφέροντας σημαντικά χρηματικά ποσά σε διάφορες φιλανθρωπικές οργανώσεις και επιστημονικά ερευνητικά προγράμματα μέσω του Ιδρύματος Bill & Melinda Gates, που ιδρύθηκε το 2000.

Από τον Απρίλιο του 1983 η Microsoft υιοθετεί το γνωστό σε όλους «ποντίκι», ενώ τα πρώτα Windows 1.0 εξελίσσονται σιγά – σιγά (έκδοση 2.0 και ύστερα έκδοση 3.0) και το 1992 εμφανίζονται στην πιο εξελιγμένη μορφή τους την έκδοση Windows 3.1. Η χρήση τους γενικεύεται, το νέο λειτουργικό σύστημα βελτιώνεται και καταφέρνει να εδραιωθεί στην παγκόσμια αγορά. Μέχρι τότε, η Microsoft βρίσκεται σε διαρκή ανταγωνισμό με τις άλλες εταιρείες λογισμικού, που παρουσιάζουν διάφορες μορφές λειτουργικών συστημάτων (CP/M, DR-DOS). Η είσοδος, όμως, στην αγορά των Windows 3.1 σηματοδοτεί μια νέα εκπληκτική πορεία για την εταιρεία του Μπιλ Γκέιτς. Τον Αύγουστο του 1995 η Microsoft παρουσιάζει τα Windows 95. Αυτό είναι το πρώτο λειτουργικό σύστημα της εταιρείας με έγχρωμη γραφική διεπαφή με το χρήστη και το δεύτερο σε πωλήσεις μέχρις εκείνη τη στιγμή, μετά το Mac OS.

Το 1985 η Microsoft και η IBM συνεργάζονται για την παραγωγή της επόμενης γενεάς λειτουργικών συστημάτων, όπως το OS/2, και η ΙΒΜ παράγει το σύστημα γραφικών Topview που θα χρησιμοποιούσε το λειτουργικό σύστημα OS/2. Η συνεργασία του Γκέιτς με την ΙΒΜ θα διαρκέσει μέχρι το 1991, τη χρονιά που ο Γκέιτς αποφασίζει να "μετατρέψει" το OS/2 στα Windows NT.

Ο ερχομός της νέας χιλιετίας βρίσκει τον Μπιλ Γκέιτς και τη σύζυγό του Μελίντα να δημιουργούν το ίδρυμα "Bill & Melinda Gates Foundation", μια ανθρωπιστική οργάνωση, σκοπός της οποίας είναι η καταπολέμηση ασθενειών, όπως το AIDS αλλά και η ελονοσία, κυρίως στον Τρίτο Κόσμο. Ο Μπιλ Γκέιτς, σύμφωνα με τις δηλώσεις του, το 2008 παραχώρησε την προεδρία της Microsoft στη σύζυγό του Μελίντα και αφιερώνεται στο φιλανθρωπικό του έργο. Η εταιρεία του, παρά το ότι κατηγορείται συχνά (και καταδικάζεται) για παραβιάσεις των αντιμονοπωλιακών νόμων, τόσο στις ΗΠΑ όσο και στην Ευρώπη, είναι ο σχεδόν κυρίαρχος στα λειτουργικά συστήματα (Λ.Σ.) των προσωπικών υπολογιστών διότι έρχονται προ-εγκαταστημένα για κάποιο λόγο. ωστόσο είναι δυνατή η αντικατάσταση με άλλη έκδοση ή με τελείως άλλο Λ.Σ. ή την επανεγκατάστασή τους.
